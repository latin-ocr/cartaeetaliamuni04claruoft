1593

tancium ad eandem. Habenda sibi quamdiu abbatia illa sub proteccione
tuicione et defensione nostris propter contencionem predictam indiscussam
contigerit remanere. Proviso semper quod dicti abbates de Momm et
WHITELONDE bona et revenciones dicte abbatie nostre de STRATA FLORIDA in
quantum possibile est eisdem absque vasto seu dissipacione eorundem pro
indempnitate dicte domus fideliter conservent et faciant conservari. Sic ita
speciali quod neutri dictorum WILLELMI et J OHANNIS pro jure illius abbatie
nostre sic contendencium de bonis et revencionibus ejusdem abbatie
quicquam ministretur nec per eosdem contendentes aut eorum alterum aut
alicujus alterius ipsorum nomine aliquid de eisdem bonis et revencionibus
capi expendi aut ministrari qu[0vismodo] permittatur. Sed quod dicti
abbates de MoRGAN et WHITELONDE cum bonis et revencionibus hujusmodi
abbatiam nostram predictam ac religiosos ibidem Deo servientes et servituros
necnon divinum cultum in eadem regant gubernent manuteneant et
sustentent quodque ipsi omm'um bonorum mobilium dicte abbatie nostre
fidele inventarium inter se et conventum ejusdem indentatum quam citius
commode facere possunt facient et bona illa ad usum prefate abbatie nostre
tantum prout nobis inde respondere voluerint fideliter custodiant et con-
servent ac quicquid boni eidem abbatie nostre facere vel procurare valeant,
dum sic custodiam regimen et gubernacionem illa habuerint juxta posse suum
faciant et procurent. Damus autem universis et singulis J ustitiariis vice-
comitibus Escaetoribus Ballivis et ministris nostris comitatus de CARDIGAN in
SUTHWALLIA et aliis quibuscumque quorum interest tenore presencium firmiter
in mandatis quod prefatis abbatibus de MORGAN et WHITELOND commissariis
nostris in hac parte in execucione premissorum intendentes consulentes favo-
rabiles sint et auxiliantes prout decet et necessitas rei expostulat et requirit.
In cuj us rei testimonium has literas nostras fieri fecimus patentes.

Teste me ipso apud WESTMONASTERIUM xvul. die Februarii anno regni

nostri vicesimo primo.

8z

