1359

premissorum et caritatis intuitu ne iidem abbas et conventus jacturam
advocacionis predicte ac gravium expensarum et sumptuum quos circa licenciam
appropriacionis predicte habendam ut premittitur apposuerunt irremediabiliter
incurrant in relevacionem exilis status abbacie predicte cum eisdem abbacia et
conventu in hac parte agere graciose. Nos premissorum consideracione suppli-
cacioni predicte favorabiliter inclinati de gracia nostra speciali et ad specialem
requisicionem venerabilis patris THOME LANDAVENSIS episcopi confessoris nostri
dedimus et concessimus pro nobis et heredibus nostris prefatis abbati et conventui
advocacionem ecclesie predicte in manu nostra pretextu recuperacionis predicte
existentem . Habendum et tenendum sibi et successoribus suis de nobis et
heredibus nostris per servicia inde debita et consueta imperpetuum. Et ulterius
de uberiori gracia nostra concessimus et licenciam dedimus pro nobis et
heredibus nostris eisdem abbati et conventui quod ipsi ecclesiam iilam quando-
cumque eam per mortem cessionem vel resignacionem vacare contigerit licet ad
eam non presentaverint appropriare et eam sic appropriatam in proprios usus
tenere possint sibi et successoribus suis ad exorandum specialiter pro salubri
statu nostro dum vixerimus et heredum nostrorum ac regni nostri ANGLIE necnon
pro anima nostra cum hac luce migraverimus et animabus omnium progenitorum
et heredum nostrorum omniumque fidelium defunctorum et ad onera eis per
prefatum EDWARDUM ratione doni eis de advocacione predicta facti imposita
continue faciendum et supportandum imperpetuum sine occasione vel impedimento
nostri vel heredum nostrorum justiciariorum escaetorum vicecomitum aut aliorum
ballivorum seu ministrorum nostrorum quorumcunque statuto predicto seu eo
quod dicta advocacio de nobis tenetur ut est dictum aut recuperacione predicta
non obstante. In cujus etc.

Teste Rege apud ELTHAM , XXVIII. die Octobris. Per literam ipsius regis de

signeto.

