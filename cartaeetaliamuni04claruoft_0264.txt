1384

Sciatis quod cum sumus debitores ac volentes proinde cum abbate et conventu
monasterii B. M. de MoRGAN agere gratiose ipsosque ut divinis obsequiis absque
perturbacione seu impedimento malefactorum quiete intendere valeant a noxiis
preservare suscepimus domum monasterii predicti ac dilectos nobis in CHmsTo
abbatem et conventum monasterii predicti et omnes conversos ibidem eorumque
bona quecunque ubicumque extiterint infra dominium nostrum WAmE in
proteccionem et defensionem nostram specialem . Et ideo vobis et cuilibet
vestrum injungimus et mandamus quod domum monasterii predicti abbatem et
conventum et omnes conversos predictos eorumque bona quecumque ubicumque
extiterint manuteneatis protegatis et defendatis non inferentes eis vel inferri
permittentes injuriam molestiam dampnum violenciam impedimentum aliquod
seu gravamen . Et si quid eis forisfactum sive injuriatum fuerit id eis sine
dilatione faciatis emendari . Volumus eciam quod idem abbas interim sit quietus
de omnibus placitis et querelis motis vel movendis exceptis placitis dotis unde
nichil habet quare impedit ultime presentacionis et assise nove disseisine. Nolumus
enim quod de warennis piscariis boscis bladis fenis equis carectis cariagiis bobus
vaccis porcis ovibus aut aliis bonis et catallis predictorum abbatis conventus et
conversorum predictorum [ubicunque] inventa fuerint contra voluntatem suam
quicquam capiatur. In cujus rei testimonium has literas nostras fieri fecimus
patentes per unum annum duraturas.

Datum apud KAERDlF vicesimo die Maii anno r. R. RmHARm secundi post
conquestum decimo nono.

Seal gone.

