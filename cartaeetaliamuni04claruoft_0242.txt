1364

invenimus et per legitima documenta nobis constat omnia et singula in dictis
literis apostolicis pro parte dictorum abbatis et conventus suggesta et exposita
veritate fulciri . ipsaque sic suggesta et exposita fuisse et esse vera et sufficienter
probata, ac quod evidens utilitas et urgens necessitas ut unio incorporacio et
annectio hujusmodi ecclesie parrochialis prefato monasterio fieri debeant exÎ‡-
poscunt . Idcirco ecclesiam parrochialem de PENLYN prefatam cujus triginta
predicto monasterio cujus quingentarum marcharum sterlingorum fructus
redditus et proventus secundum communem extimacionem valorem annuum non
excedunt cum omnibus suis juribus et pertinenciis universis salvis porcione pro
sustentacione perpetui vicarii instituendi in eadem per nos congrue assignanda
ac pensione quadraginta solidorum quam abbas et conventus predicti capitulo
ecclesie nostre LANDAVENSIS pro indempnitate ejusdem ecclesie nostre annuatim
solvere tenentur prout in quibusdam litteris obligatoriis inde confectis plenius
continetur . invocata spiritus sancti gracia imperpetuum auctoritate apostolica
prefata unimus incorporamus et annectimus ita quod cedente vel decedente ipsius
ecclesie rectore qui nunc est aut ipsum ecclesiam alias quomodolibet dimittente
liceat abbati dicti monasterii qui pro tempore fuerit et conventui predictis posses-
sionem ejusdem ecclesie propria auctoritate apprehendere et in proprios usus
perpetuo retinere, ordinarii loci vel alicujus alterius licencia super hoc minime
requisita . Reservata tamen de fructibus redditibus et proventibus ejusdem
ecclesie pro perpetuo vicario . qui clericus secularis existat in eadem domino
servituro. congrua porcione de qua valeat congrue sustentari, episcopali jure solvere
et alia sibi incumbencia onera supportare . Non obstantibus omnibus et singulis
que dominus noster papa in ejus literis apostolicis voluit non obstare . Ac insuper
decernimus prout dictus dominus noster papa decrevit irritum et inane si secus
super premissis a quoquam contigerit attemptari. In quorum omnium et singu-
lorum premissorum testimonium atque fidem has litteras nostras patentes per
magistrum HENRmUM NORTHLODE clericum notarium publicum infrascriptum
scribam nostrum in hac parte scribi et publicari ac ipsius notarii signo et

subscripsione (sic) sigilloque nostri appensione mandavimus et fecimus communiri.

