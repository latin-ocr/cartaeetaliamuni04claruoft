1351

de tribus augere et tres pauperes alere, ipsosque pauperes ter in anno vestire
tenerentur. Quare pro parte abbatis et conventus predictorum nobis fuit
humiliter supplicatum, ut ecclesiam predictam eidem monasterio uniri incorporari
et annecti mandare de benignitate apostolica dignaremur.

Nos igitur hujusmodi supplicationibus inclinati fraternitati tue, de qua in hiis
et aliis specialem in domino fiduciam obtinemus, per apostolica scripta committi-
mus et mandamus quatenus si est ita dictam parrochialem ecclesiam cujus
quadraginta monasterio predicto cujus quadringentarum marcharum sterlingorum
fructus redditus et proventus secundum communem extimacionem valorem
annuum ut ipsi abbas et conventus asserunt non excedunt cum omnibus juribus
et pertinentiis suis imperpetuum auctoritate nostra unias incorpores et annectas,
ita quod cedente vel decedente rectore dicte parrochialis ecclesie qui nunc est vel
ecclesiam ipsam alias quomodolibet dimittente liceat abbati dicti monasterii qui
pro tempore fuerit et conventui predictis possessionem ejusdem ecclesie propria
auctoritate apprehendere et in proprios usus perpetuo retinere, ordinarii loci vel
alicujus alterius licencia super hoc minime requisita . Et quod postquam prefati
abbas et conventus possessionem ipsius ecclesie pacificam fuerint assecuti,
numerum monachorum dicti monasterii de tribus augere, et tres pauperes alere,
et dictos pauperes ter in anno vestire teneantur, reservato tamen de fructibus
redditibus et proventibus ejusdem ecclesie pro perpetuo vicario qui clericus
secularis existat in ea domino servituro congrua portione de qua valeat
congrue sustentari, episcopalia jura solvere, et alia sibi incumbentia onera
supportare . Non obstantibus si aliqui super provisionibus sibi faciendis de
hujusmodi ecclesiis vel aliis beneficiis ecclesiasticis in illis partibus generales vel
speciales apostolice sedis vel legatorum ejus litteras impetrarint, etiam si per eas
ad inhibitionem reservationem et decretum vel alias quomodolibet sit processum .
quas quidem, litteras et processus habitos per easdem ad ecclesiam predictam
volumus non extendi, sed nullum per hoc eis quoad assecutionem ecclesiarum

vel beneficiorum aliorum prejudicium generari, et quibuscumque privilegiis

