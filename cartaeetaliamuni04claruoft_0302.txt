1412

Sancte matris ecclesie filiis ad quos hoc presens scriptum pervenerit salutem.
Noveritis nos inspexisse confirmacionem bone memorie domini EnwARm patris

nostri nuper domini GLAMORGANCIE et MORGANCIE quam fecit burgensibus nostris

de mem de libertatibus eorum in hec verba.

EDWARDUs le DESPENSER dominus GLAMORGANCIE et Monomcm omnibus
ballivis et ministris nostris ac aliis fidelibus presentem cartam inspecturis salutem

in Domino sempiternam.

Sciatis quod de gracia nostri speciali dedimus et concessimus burgensibus nostris
ville nostre de KENFEG omnes libertates subscriptas imperpetuum videlicet quod
ipsi et heredes sui quieti et liberi sint de thelonio muragio pontagio pavagio et
terragio kayagio et picagio et aliis diversis custumis et consuetudinibus per totum
dominium nostrum tam in ANGLIA quam in WALLIA.

Et quod ipsi eligere debeant annuatim ballivos nostros de burgensibus nostris
ejusdem ville videlicet tres prepositos de quibus vicecomes GLAMORGANCIE seu
constabularius castri nostri de KENFEG unum recipiet ad voluntatem suam duos
ballivos ex quibus prepositus recipiet unum et duos tastatores cervisie qui debent
recipi et jurari in castello nostro de KENFEG coram vicecomite seu constabulario
ejusdem castri ad bene et fideliter faciendum quecumque ad officia sua pertinent.
Et quod idem prepositus onerari debet in compoto suo de exitibus ballivie eorum..
Et eciam predictus prepositus et ballivus qui pro tempore fuerint pro serviciis suis
de redditu unius burgagii sint quilibet eorum quietus per annum.

Concessimus eciam predictis burgensibus nostris quod de omnibus merchandisis
tam per terram quam per aquam ad predictam villam venientibus seu transeun-
tibus demonstracio primo fiet constabulario nostro predicto seu preposito ville
priusquam aliquid inde sit venditum seu remotum sub pena qua decet.

Et quod nullus de burgensibus nostris capi nec imprisonari debeat in castro
nostro predicto pro aliquibus eos tangentibus dum manucapcionem seu plegiagium
extra pontem castri predicti seu portam possent invenire nisi in casu felonie cum

manuopere tantum capti fuerint seu pro aliquibus nos aut familias nostras.

